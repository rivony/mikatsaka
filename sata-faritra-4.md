# FIANGONANA LOTERANA MALAGASY
# SINODAM-PARITAN'ANTANANARIVO
## FILEOVANA ITAOSY
## FITANDREMANA ITAOSY
## FIANGONANA AMBOHIMASINA ITAOSY
### FARITRA FAHA 4


### SATA ANKAPOBENY IFAMPIFEHEZAN'NY KRISTIANINA ETO AMIN'NY FARITRA FAHA 4

### I- FAMARITANA ANKAPOBENY NY FARITRA FAHA4:

`And1`: Ny faritra F4 dia ireo Fokontany sy Kaominina tafiditra:

- Antsinanana: avy eo amin'ny Galana Andranonahoatra, Lalana Ratsimamanga, Antanimenakely, Anosizato Andrefana ka hatrany Anosizato Atsinanana sy any Ankadimbahoaka sns...
- Avaratra sy Andrefana: Betavoahangy Ambony, Sampanan'ny Vinany, Antampon'Itaosy, Fokontany Amboatavo, Ambavahaditokana, Fenoarivo ka hatrany Arivonimamo

`And2`: Ireo kristianina tsy tafiditra ao anatin'io Faritra F4 io nefa te hikambana ao dia raisina an-tanandora ny maha mpikambana feno azy; toy izany koa ny mpikambana izay tafiditra ao amin'io F4 io ka nefa tsy te hikambana ao, dia omena tso-drano izy.

### II- RAFI-PITANTANANA NY FARITRA:

`And3`: Ny Fivoriamen'ny Faritra no sehatra faratampony manapakevitra ny raharahan'ny Faritra amin'ny alalan'ny fifidianana na tsangatanana. Ny Birao no mamolavola ireo soso-kevitra na vinavinan'asa hotanterahina.

`And4`: In-2 isan-taona ny Fivoriamben'ny Farita: volana Jona sy volana Desambra, mandritra izany no anaovana tatitra isan-karazanyamin'ny kristianina. Mivory isam-bolana kosa ny Birao ary isan-telovolana ny Komity.

`And5`: Tsy mahaleo tena ny F4 fa miankina tanteraka sy manaraka ny lamina taritin'ny Biraom-piangonana reniny; koa ireo fanapahana ny tetik'asa hataon'ny F4 dia tsy maintsy akana fankatoavana eo anivon'ny Biraon'ny Fiangonana reniny izay vao hampiharina.

### III- IREO ADIDY:

`And6`: Ireo adidin'ny Kristianina mivantana:
- Ny kristianina efa mpandray ny fanasan'ny Tompo dia mandoa latsak'emboka Arivo Ariary (Ar 1000) farafahakeliny isam-bolana. Ny mpitahirivolan'ny F4 no mitahiry an'io latsakemboka io.
- Manao solom-bokatra mandritra ireo alahady efatra ao amin'ny volana Apirily ny kristianina rehetra ho solon'ny varotra izay tokony hataontsika. Ao amin'ny mpitahiry volan'ny F4 ihany io solom-bokatra io no angonina.
- Manatitra valopy ny kristianina tsirairay amin'ny alahady volaohany ao anatin'ny volana Apirily io ihany. Ny totalin'io volan'ny valopy io dia anefana ny adidy miakatra mankao amin'ny Fiangonana isan-taona, ka tsy miverina ho tazonintsika io vola io fa tonga dia any amin'ny mpitam-bolan'ny Fiangonana.

`And7`: Ireo adidy itambarana amin'ny alalan'ny F4:
- Fiarahabana ireo ray aman-dreny ao am-piangonana (taom-baovao, alahady voatokana ho azy ireo na fidonam-pahoriana): Pastora, Katekisita
- Fiarahabana ireo ray aman-drenin'ny F4 amin'ny Taom-baovao: ireo 65 taona mihoatra
- Fandraisan'anjara amin'ireo fanasana isan-karazany voaray amin'ny anaran'ny F4

### IV- IREO ZO TOKONY HO SITRAHIN'NY KIRISTIANINA F4:

`And8`: Ireo zo hoan'ny tsirairay:
- Zo hovangiana raha marary any amin'ny hopitaly ny tena, ny zanaka ary ny ray aman-dreny niteraka;
- Zo hovangiana raha maty ny tena na ny zanaka na ny ray aman-dreny niteraka;
- Zo hotronon'ny birao raha hatao Batisa ao am-piangonana ny zanaka;
- Zo hovangiana raha afaka fanadinana ofisialy (CEPE, BEPC, Bakalorea, License, Master I na II);

`And9`: Ireo zo tokony ho sitrahin'ny kristianina miaraka:
- Fifampiarahabana tratrin'ny taona hoan'ny F4
- Fahazoana saran-dalana na "go√ªter" avy amin'ny F4 mandritran'ny fitsangatsanganana karakarain'ny fiangonana
- Fahazoana fahatsiarovana mandritra ny fetin'ny reny sy ny fetin'ny ray ary ny fetin'ny ankizy

`And10`: Amin'ny alalan'ny filazan-draharaha ao am-piangonana na ny fifaneraseran'ny samy kristianina amin'ny F4 no hahafantarana ny vaovao momba ny faritra.

### V- FANATANTERAHANA SY FANITSIANA NY SATA:

`And 11`: Aroso holanian'ny kristianina ity sata ankapobeny ity, ka rehefa lany dia hakana fankatoavana avy amin'ny filoham-piangonana sy ny ray aman-dreny pastora, ka ampiharina hanankery manomboka ny taona 2024.

| Ny Filohan'ny F4 | Ny Filoham-piangonana | Ny raiamandreny Pastora |









